La leggenda narra di tre fratelli che dovevano attraversare un fiume dove di norma molte persone morivano travolte dalla corrente. I tre, con l'aiuto della magia, riuscirono a superarlo e a quel punto gli comparve dinanzi la Morte in persona. Quest'ultima disse di volerli ricompensare con tre premi a loro scelta. Il primo fratello chiese una bacchetta più potente di tutte le altre e la Morte creò per lui la Bacchetta di Sambuco. Il secondo fratello volle umiliare la Morte ancora di più e le chiese qualcosa che fosse in grado di riportare in vita i propri cari, al ché la Morte raccolse una pietra dal fiume e gliela consegnò dicendo che era la Pietra della Resurrezione. Il terzo fratello, il più umile dei tre, chiese alla Morte qualcosa che gli avrebbe consentito di andarsene senza essere seguito da lei, motivo per cui la Morte gli consegnò un pezzo del proprio Mantello dell'Invisibilità.

La leggenda si conclude dicendo che i primi due fratelli morirono a causa dei doni e questi ultimi andarono dispersi, il terzo, invece, lasciò il suo mantello al figlio e si ricongiunse alla Morte stessa come e fosse una vecchia amica. Invece di essere ricompense per la loro intelligenza, i Doni della Morte erano in realtà parte di un astuto piano della Morte per uccidere i Peverell in modo da poterli prendere per sé.